# Egy régi versem
# 2016.11.24. 19:03 @ Pomáz, Magyarország
Még hetedikes koromban írtam egy verset, ami egy képzeletbeli csatáról szól. A verset egy jegyzetelő alkalmazásban hoztam létre, majd e-mailben továbbítottam a magyartanáromnak. Az akkori e-mail fiókomat megszüntettem, a verset pedig nem vetettem papírra, így sajnálatos módon elveszett. Néhány napja, egy irodalom óra végén nagyon meglepett a tanárom. Nemrég megtalálta a versemet, amit egyébként 2012 májusában írtam. Négy és fél éve kinyomtatta a verset tartalmazó e-mailt és a mai napig megőrizte. Ennek nagyon örültem, mert nem feledkeztem meg a régi versemről, csak a konkrét szövegre nem emlékeztem már. A versbe irodalmi és történelmi szempontból is bele lehet kötni. Hetedikes fejjel a szótagszámra és a ritmusra nem ügyeltem, illetve elegendő hadászati ismeretekkel sem rendelkeztem. A versen végeztem néhány kisebb módosítást, de nagyrészt megmaradt 2012-es állapotában...

**A csata**
Ember embert követ, szabályos rendben
Így áll mindenki a csatatengerben
Amerre csak nézek, embereket látok
Páncélzatuk is van, réz, vas és bádog

Elöl a lovasság és a zászlósmenet
A hadvezér szól nekik: "Mehet!"
Elindul a dárda, megy vele a kard
Lehet, hogy végre sikeres a harc

Elindul a gyalogság végtelen sora
Mint egy felhő, mozog az út pora
Üvöltő hang terjed a porral kavart légben
Néhány nyíl zuhan a gömb alakú égen

Velük szemben ellenség indul
Néhány perc múlva már a csata dúl
Végre találkoznak az ellenségek
Köszöntésül hangzanak dárdadöfések

Hirtelen felnyög valaki
És lelkét adja ki
Mert az egyik nyíl talált
És ő a holtak sorába állt

Kardok csattognak, emberek esnek el
Az ellenség talán sohasem adja fel
A földön vérfoltok, testdarabok vannak
Miket a sors majd darabokra szaggat

Családok ezrei hevernek a földön
Gyilkosaikra már soha nem vár börtön
Az ellenség ujjong, de nem hagyja abba
Míg a király szívében nem marad kardja

Ló patája csattog, a király menekül
A ló lábnyoma marad csak emlékül
Nyilakkal követik, nem hagyják elmenni
Pár pillanat után sok nyíl fog repülni

A királyt eltalálják, leesik a porba
Ez a királyság is eltűnik a porban
Hörög a király, a nyíl már nem érződik
Ez a csata is rosszul végződik
<!--stackedit_data:
eyJoaXN0b3J5IjpbLTMyNDMyMDU1Ml19
-->