# Helló, világ!
## 2016.02.15. 08:00 @ Pomáz, Magyarország
Kedves látogató, üdvözöllek a blogomon! Örömmel tapasztalom, hogy a világháló hatalmas óceánjában rátaláltál erre a kis *csepp*re. (Pedig az oldal nem is *Drupal* alapú.) Gondolom kíváncsi vagy rá, hogy mégis milyen tartalmakra lelhetsz, ha ezt a blogot böngészed...

Célom az volt az oldal létrehozásánál, hogy itt minden általam alkotott dolog megjelenjen. Fotóim, videóim és saját készítésű zenéim mellett lehetőleg minél több szöveges bejegyzést is közzé fogok tenni a blogon. Leírom az ötleteimet, terveimet vagy összefoglalom, hogy mi történt velem. Minden bizonnyal posztolni fogok a programozás témakörében is, ugyanis nagyon szeretek kódot írni és hibák nélkül *kompájl*olni.

Remélem lesz elég időm a blogolásra az iskola mellett és az ötleteim sem fogynak el egyhamar. Most azon gondolkodom, hogy mivel fejezzem be ezt a bejegyzést. Valami olyan lezárás kellene, aminek köze van a programozáshoz...meg is van!
*return 0;*
<!--stackedit_data:
eyJoaXN0b3J5IjpbNzYzNDMzMTQ2XX0=
-->